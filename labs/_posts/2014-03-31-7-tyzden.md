---
layout: dbs
categories: labs
title: 7. týždeň
published: false
---
## Cvičenia v siedmom týždni

Cvičenia sú zamerané na prípravu na test, ktorý bude v 9tom týždni.

![ER-diagram predaje](/labs/files/lab07/sales.png "E-R diagram predaje")

Pre vyššie uvedený dátový model napíšte nasledovné SQL dopyty:

1. Všetky tovary spolu s informáciou o počte predaných položiek.
2. Všetky predaje v poslednom dni, keď bol nejaký predaj (ak ich je viac v poslednom dni, tak vráť všetky).
   * HINT: funkcia DATE(timestamp) vráti dátumovú časť časovej pečiatky (bez hodín, minút a sekúnd), teda DATE(2012-04-23 16:30:20) => 2012-04-23.
3. Zamestnanca, ktorý najviac zarobil.
4. Prvého prijatého predavača (ak ich je viac v rovnakom čase, tak ľubovoľného jedného z nich). Nepoužite pri tom subquery.
5. Najpredávanejší tovar.
6. Všetky predaje spolu s informáciou o počte položiek predaja.
7. Posledný predaj (ak ich je viac v rovnakom čase, tak ľubovoľný jeden z nich). Nepoužite pri tom subquery.
8. Všetky najdrahšie tovary (ak je viac najdrahších tovarov s rovnakou cenou, vráť všetky).

--------------------

![ER-diagram aukcie](/labs/files/lab07/auctions.png "E-R diagram aukcie")

Pre vyššie uvedený dátový model napíšte nasledovné SQL dopyty:

1. Zoznam všetkých aukcií spolu s množstvom peňazí, ktoré sa na nich inkasovali.
2. Najdrahšie kúpený predmet. Ak ich je viacero rovnako drahých, tak všetky také.
3. Zoznam umelcov spolu s ich ziskom (zisk je kúpna cena – náklady na vytvorenie predmetu).
4. Najdrahší predmet z pohľadu nákladov na jeho vytvorenie, ak je ich viac rovnako drahých, tak najstarší z nich.
5. Všetkých umelcov spolu s počtom predmetov, ktoré ponúkajú.
6. Najlacnejší predmet v aukciách z pohľadu vyvolávacej ceny, ak je ich viacero rovnako lacných, tak ľubovoľný taký, ktorý je z čo najstaršej z nich.
7. Zoznam kupcov spolu so sumou peňazí, ktoré minuli.
8. Typ predmetu, o ktorý je najväčší záujem, teda najväčší rozdiel medzi vyvolávacou a kúpnou cenou. Ak je viacero rovnakých, tak všetky také.

----------------------
Pre otázky uvažujte databázu s nasledovnými tabuľkami:

* `artists (id, name)`
* `stages (id, label)`
* `shows (id, artist_id, festival_id, stage_id, costs)`
* `festivals (id, year, visitors_count)`

Tabuľky modelujú vystúpenia umelcov na festivale, ktorý má viacero ročníkov. Jednotlivé ročníky sú uvedené v tabuľke festivals, pričom ku každému ročníku si pamätáme okrem roku aj počet návštevníkov, ktorí festival navštívili. Jednotlivé vystúpenia sú zaznamenané v tabuľke shows, ktorá prepája umelca, scénu, na ktorej vystúpil a ročník festivalu, kedy sa dané vystúpenie odohralo. Okrem toho sú pri vystúpení umelca evidované aj náklady spojené s týmto vystúpením. Význam ďalších tabuliek je zjavný z kontextu.

1. Napíšte SELECT, ktorý vráti počet vystúpení jednotlivých umelcov uvažujúc všetky ročníky festivalu. Vypíše vždy meno umelca a počet vystúpení.
2. Napíšte SELECT, ktorý pre každú scénu (stage) vypíše jej label a priemernú cenu vystúpenia na konkrétnej scéne. Scény, na ktorých ešte nebolo žiadne vystúpenie nemajú byť vo výsledku uvedené.
3. Napíšte SELECT, ktorý vráti najnavštevovanejší ročník festivalu. Predpokladajte, že žiadne dva ročníky nemajú rovnaký počet návštevníkov. Pri riešení nesmiete použiť sub-select.
4. Napíšte SELECT, ktorý nájde ročník festivalu, na ktorom vystúpilo najviac rôznych umelcov. V prípade, že je viacero ročníkov s rovnakým počtom, vypíšte ľubovoľný z nich.


