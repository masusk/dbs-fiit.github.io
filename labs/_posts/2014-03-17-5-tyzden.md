---
layout: dbs
categories: labs
title: 5. týždeň
published: true
---
## Cvičenia v piatom týždni

Úlohy z tohto cvičenia riešte na datasete [StackOverflow z StackExchange](https://data.stackexchange.com/stackoverflow/query/new).
Syntax je pre zmenu MS-SQL.

1. Napíšte SELECT, ktorý vráti dátumy registrácie prvých `10`tich registrovaných používateľov. (SELECT TOP 10...)
    * Mali by ste dostať `9 krát 2008-07-31 a raz 2008-08-01`
2. Napíšte SELECT, ktorý vráti sumu komentárov k postom uzavretým (ClosedDate) po `1.1.2013` a s poslednou aktivitou (LastActivityDate) do `1.1.2014`.
    * Mali by ste dostať `393849`
3. Napíšte SELECT, ktorý vráti priemerný počet týždňov od dátumu registrácie doteraz pre všetkých používateľov
    * Pomôže Vám [DateDIFF](http://technet.microsoft.com/en-us/library/ms189794.aspx)
    * mali by ste dostať `96`
4. Napíšte SELECT, ktorý vráti priemerný počet dní od dátumu registrácie pre všetkých používateľov, ktorí v systéme nemajú žiaden príspevok
    * Mali by ste dostať `494`
5. Napíšte SELECT, ktorý vráti prvých `10` používateľov, ktorí sú zaregistrovaní viac týždňov ako je priemer, zoradených podľa mena (DisplayName)
    * Mali by ste dostať tieto ID: `1056133, 1251522, 1354385, 495470, 1955288, 818544, 1644666, 1131009, 1438238,
    928371`
6. Napíšte SELECT, ktorý vráti priemerný počet príspevkov na používateľa. Tých, ktorí nemajú žiaden príspevok neuvažujte.
    * Mali by ste dostať `11`.
7. Napíšte SELECT, ktorý vráti celkový počet postov, ktoré sú zverejnené autormi, ktorí majú viac ako `20000` pozitívnych hlasov (UpVotes). Ignorujte používateľa `'Community'`.
    * Mali by ste dostať `39513`
8. Napíšte SELECT, ktorý vráti meno autora (DisplayName) odpovede (PostType = 'Answer'), ktorá má najväčšie skóre.
    * Mali by ste dostať `Mysticial`
9. A samozrejme ďalej riešte úlohy v [SQLZoo](http://sqlzoo.net/) a [SQL Tutor](http://sqltutor.fsv.cvut.cz/cgi-bin/sqltutor)

