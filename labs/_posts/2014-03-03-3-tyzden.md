---
layout: dbs
categories: labs
title: 3. týždeň
published: true
---
## Cvičenia v treťom týždni

### Dátové modelovanie #1 - relačný model

Z logických (E-R) modelov vytvorte fyzický (relačný) model. Identifikujte potrebné entity, vzťahy medzi nimi,
kardinalitu, definujte atribúty a ich typy, primárne a cudzie kľúče.

#### Krajčírstvo

Doplňte model tak, aby umožňoval lepšiu evidenciu jednotlivých zákaziek a množstvo spotrebovaného materiálu.

![ER-diagram krajcir](/labs/files/lab03/krajcir_zadanie.png "E-R diagram krajcir")

#### Futbalová liga

Doplňte model tak, aby zobrazoval históriu pôsobení hráča v tímoch a možnosť analýzy aktuálnej formy jednotlivých tímov.

![ER-diagram football](/labs/files/lab03/football_zadanie.png "E-R diagram football")

### Dátové modelovanie #2 - Autopožičovňa

Uvažujte spoločnosť na požičiavanie automobilov. Táto spoločnosť poskytuje niekoľko automobilov
rôznych značiek a modelov. Zákazník si môže požičať automobil na dobu určitú. Spoločnosť si eviduje
výnosy z výpožičiek. Automobil vyžaduje poistenie a údržbu. Údržbu automobilov zabezpečujú
servisné strediská. Tieto strediská poskytujú rôzne služby, pričom dve rozdielne strediská môžu
poskytovať rovnakú službu za rozdielnu cenu. Spoločnosť si eviduje náklady na údržbu automobilov.

* Vytvorte najskôr logický model, identifikujte entity, vzťahy medzi entitami a nakreslite ER diagram.
* Pre tento model vytvorte fyzický model, pre ktorý identifikujte potrebné entity, vzťahy medzi nimi, kardinalitu, definujte atribúty a ich typy, primárne a cudzie kľúče.
* Nahoďte si tento model do relačnej databázy (Postgres, MariaDB/MySQL alebo SQLite)
* Napíšte výrazy relačnej algebry poskytujúce odpovede na nasledujúce dopyty (predpokladajte, že máte vyplnené tabuľky)
* Ceny všetkých ukončených výpožičiek zákazníka s menom „Jozef Mrkvička“
* Továrenské značky všetkých momentálne vypožičaných automobilov
* Továrenské značky automobilov, ktoré sa včera vrátili z údržby
* Dátum výroby všetkých áut, ktoré ešte neboli v servise

### Dátové modelovanie M - Letisko

V diagrame je zobrazený zjednodušený logický entitno-relačný model letiska.

* Vytvorte z tohto modelu fyzický relačný model. Identifikujte potrebné entity, ich vzťahy, a správne do neho umiestnite primárne a cudzie kľúče. Ďalšie atribúty môžete pri riešení zanedbať.
* Zavedte do modelu entitu letenky, na základe ktorej pasažier cestuje z počiatočného letiska do svojho cieľa. Uvažujte pritom aj možnosť, že aj po vydaní boarding passu môže byť let zrušený, a pasažier bude musieť cestovať odlišným letom.

![Logický model letisko](/labs/files/lab03/letisko_zadanie.png "Logický model letisko")
