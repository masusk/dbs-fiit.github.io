---
layout: dbs
categories: labs
title: 5. týždeň
published: true
---

## Cvičenia v šiestom týždni

V tomto týždni skúsime na cvičenia znova použiť webovú aplikáciu [query](https://query.fiit.stuba.sk).

Frontend je výsledok ešte neukončenej bakalárskej práce. Backend, ktorý aplikácia používa, bol vytvorený ako bakalárska práca ešte minulý rok a v blízkej dobe plánujeme nasadiť jeho novú verziu, ktorá bude riešiť kopec nedostatkov aktuálne nasadenej verzie. Buďte preto prosím k tejto aplikácii zhovievaví.

Keby sa niečo veľmi veľmi pokazilo, tak tu je [skript](/labs/files/lab05/projects_dump.sql) na vytvorenie tabuliek a ich inicializáciu dátami. Je to ten istý dump ako minulý týždeň.

Úlohy, ktoré je potrebné riešiť:

1. Napíšte SELECT, ktorý vráti priemerný počet dní, ktoré sú všetci programátori registrovaní v našej databáze
2. Napíšte SELECT, ktorý vráti celkový počet dní, ktoré sú ruby programátori registrovaní v našej databáze
3. Napíšte SELECT, ktorý vráti meno projektu a počet programátorov, ktorí na ňom pracujú
4. Napíšte SELECT, ktorý vráti meno projektu a celkový počet dní, ktoré na ňom programátori odrobili (predpokladajme, že od okamihu kedy sa pridali k projektu už na ňom robia každý deň).
5. Napíšte SELECT, ktorý vráti meno projektu, na ktorom pracuje najviac programátorov. Ak je takýchto projektov viac, tak uplatnite lexikografické radenie a vypíšte prvý.
6. Napíšte SELECT, ktorý vráti meno projektu, na ktorom pracuje najviac programátorov. Ak je takýchto projektov viac, tak vypíšte mená všetkých
7. Napíšte SELECT, ktorý vráti meno každého programovacieho jazyka spolu s počtom projektov, v ktorých je jazyk použitý. Zoradené od najväčšieho po najmenší. Skúste v zoradení použiť index stĺpca miesto jeho názvu.
8. Napíšte SELECT, ktorý vráti meno každého programovacieho jazyka spolu s počtom programátorov, ktorí ho používajú. Zoradené od najväčšieho po najmenší.
9. Napíšte SELECT, ktorý vráti meno každého programovacieho jazyka spolu s menom najstaršieho projektu pre tento programovací jazyk. Tie jazyky, ktoré nemajú žiadny projekt, nech majú namiesto projektu uvedené 'no project yet'.






