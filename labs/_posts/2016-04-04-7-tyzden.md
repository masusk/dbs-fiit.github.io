---
layout: dbs
categories: labs
title: 7. týždeň
published: true
---

## Cvičenia v siedmom týždni

V tomto týždni skúsime na cvičenia znova použiť webovú aplikáciu [query](https://query.fiit.stuba.sk). EDIT(Pondelok 14:00): Momentálne tam príklady ešte nie sú, pracujeme na ich nahodení. API sa bráni, použite [dump](/labs/files/lab07/weather_dump.sql)

Frontend je výsledok ešte neukončenej bakalárskej práce. Backend, ktorý aplikácia používa, bol vytvorený ako bakalárska práca ešte minulý rok a v blízkej dobe plánujeme nasadiť jeho novú verziu, ktorá bude riešiť kopec nedostatkov aktuálne nasadenej verzie. Buďte preto prosím k tejto aplikácii zhovievaví.

Keby sa niečo veľmi veľmi pokazilo, tak tu je [skript](/labs/files/lab07/weather_dump.sql) na vytvorenie tabuliek a ich inicializáciu dátami.

Je to dump nasledovnej schémy:

![Dátový model](/labs/files/lab07/07_weather.png "fyzický dátový model Počasie")

Úlohy, ktoré je potrebné riešiť:

1. Napíšte SELECT, ktorý vráti číslo mesiaca v roku a priemernú teplotu za tento mesiac (dve desatinne miesta) pre mesiace roka 2015, usporiadané podľa mesiacov vzostupne. Teploty sú generované náhodne, takže sa nedivte.
2. Napíšte SELECT, ktorý vráti čísla tých mesiacov, v ktorých bola priemerná teplota väčšia ako celková priemerná teplota. Zoradené vzostupne.
3. Napíšte SELECT, ktorý vráti názov regiónu spolu s počtom senzorov v danom regióne, zoradené zostupne podľa počtu.
4. Napíšte SELECT, ktorý vráti názov mesta s najstabilnejšou teplotou (najnižšia štandardná odchýlka)
5. Napíšte SELECT, ktorý vráti názov mesta spolu s počtom senzorov v danom meste, zoradené zostupne podľa počtu.
6. Napíšte SELECT, ktorý pre každý región vráti názov mesta, v ktorom bola nameraná najvyššia teplota (vo výpise nech je aj tá teplota). Zoradené podľa mena regiónu zostupne. Hint: 1 subselect + DISTINCT ON combo s ORDER BY
7. Napíšte SELECT, ktorý pre každý región vráti názvy troch miest, v ktorých bola nameraná najvyššia teplota (vo výpise nech je aj tá teplota). Zoradené podľa teploty zostupne.
8. Napíšte SELECT, ktorý dvojicu regiónov, v ktorých je najväčší rozdiel v priemernej teplote. Výsledné dva stĺpce nech sú zoradené lexikograficky (Hint: LEAST a GREATEST)






