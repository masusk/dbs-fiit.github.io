---
layout: dbs
categories: labs
title: 4. týždeň
published: true
---
## Cvičenia v štvrtom týždni

Väčšinu úloh z tohto cvičenia je možné vyklikať. Snažte sa úlohu vyriešiť napísaním vlastného skriptu, s použitím online dokumentácie. Pýtate sa prečo? Predstavte si, že jednotlivé kroky sú migračné skripty, ktoré potrebujete vykonať na všetkých počítačoch/serveroch, kde je databáza nasadená (teda produkčné prostredie, testovacie prostredie, počítače všetkých vývojárov atď.)...a nechcete to predsa zakaždým vyklikávať.

 
1. Vytvorte tabuľku s názvom `ludia` a stĺpcami `id integer`, `meno varchar(50)`, `priezvisko varchar(50)`
    * `id` nech je auto inkrementujúci primárny kľúč
2. Do tejto tabuľky pridajte stĺpec `vek integer`, `pohlavie char(1)` a `pozicia varchar(50)` (hľadajte ALTER TABLE...)
3.  Zväčšite stĺpec `priezvisko` na `varchar(100)`
4. Zmažte stĺpec `pozicia` (rozhodli sme sa, že to budeme modelovať inak)
5. Tabuľku naplňte 10 riadkami dát (dáta si vymyslite), tak aby sa vo vzorke nachádzalo 5 mužov a 5 žien, a z toho 
    * 2 osoby mladšie ako 10 rokov, 
    * 2 osoby 10-20, 
    * 2 osoby 20-30, 
    * 2 osoby 30-40 a 
    * 2 osoby staršie ako 40 rokov
6. Pridajte stĺpec `titul varchar(10)` a pre všetky osoby 
    * staršie ako 20 rokov ho nastavte na Ing., pre všetky osoby 
    * staršie ako 30 rokov na doc. a pre všetky osoby 
    * staršie ako 40 rokov na prof.
7. Zmažte všetky záznamy pre mužov, mladších ako 10 rokov
8. Vytvorte tabuľku `pozicie` so stĺpcami `id integer`, `osoba_id integer`, `pozicia varchar(50)` a nastavte stĺpec `osoba_id` ako cudzí kľúč do tabuľky `ludia` na `stĺpec id`
9. Vytvorte tabuľku `profesori`, ako kópiu (aj štruktúrou aj dátami) tabuľky `ludia`, tak aby obsahovala len riadky zodpovedajúce profesorom.
10. Ak ste toto zvládli, tak si skúste začať riešiť príklady na [SQL Zoo](http://sqlzoo.net/wiki/SELECT_from_WORLD_Tutorial)

